---
layout: page
title: 关于小站
permalink: /about/
---
<center> 赵客缦胡缨，吴钩霜雪明。</center>
                               
<center> 银鞍照白马，飒沓如流星。</center> 
                              
<center> 十步杀一人，千里不留行。</center>
                             
<center> 事了拂衣去，深藏身与名。</center>
                            
<center> 闲过信陵饮，脱剑膝前横。</center>

<center> 将炙啖朱亥，持觞劝侯嬴。</center>

<center> 三杯吐然诺，五岳倒为轻。</center>

<center> 眼花耳热后，意气素霓生。</center> 

<center> 救赵挥金槌，邯郸先震惊。</center>

<center> 千秋二壮士，煊赫大梁城。</center>

<center> 纵死侠骨香，不惭世上英。</center>

<center> 谁能书閤下，白首太玄经。</center>
